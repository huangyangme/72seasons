[{
  "seasons": "東風解凍",
  "date": "2019/02/04",
  "color": "",
  "picture": "",
  "description": "凍結於冬，遇春風而解散；不曰春而曰東者，《呂氏春秋》曰：東方屬木，木，火母也。然氣溫，故解凍。",
  "solarterms": "立春"
},
{
  "seasons": "蟄蟲始振",
  "date": "2019/02/09",
  "color": "",
  "picture": "",
  "description": "蟄，藏也；振，動也。密藏之蟲，因氣至，而皆蘇動之矣。鮑氏曰：動而未出，至二月，乃大驚而走也。",
  "solarterms": "立春"
},
{
  "seasons": "魚陟負冰",
  "date": "2019/02/14",
  "color": "",
  "picture": "",
  "description": "陟，升也。魚當盛寒伏水底而遂暖，至正月陽氣至，則上遊而近冰，故曰負。",
  "solarterms": "立春"
},
{
  "seasons": "獺祭魚",
  "date": "2019/02/19",
  "color": "",
  "picture": "",
  "description": "獺，一名水狗，賊魚者也。祭魚，取魚以祭天也。所謂豺獺知報本，歲始而魚上遊，則獺初取以祭。徐氏曰：獺祭圓鋪，圓者，水象也；豺祭方鋪，方者，金象也。",
  "solarterms": "雨水"
},
{
  "seasons": "候鴈北",
  "date": "2019/02/19",
  "color": "",
  "picture": "",
  "description": "鴈，知時之鳥。熱歸塞北，寒來江南，沙漠乃其居也。孟春陽氣既達，候鴈自彭蠡而北矣。",
  "solarterms": "雨水"
},
{
  "seasons": "草木萌動",
  "date": "2019/02/19",
  "color": "",
  "picture": "",
  "description": "天地之氣交而為泰，故草木萌生發動矣。",
  "solarterms": "雨水"
},
{
  "seasons": "桃始華",
  "date": "2019/02/19",
  "color": "",
  "picture": "",
  "description": "桃，果名，花色紅，是月始開。",
  "solarterms": "驚蟄"
},
{
  "seasons": "倉庚鳴",
  "date": "2019/02/19",
  "color": "",
  "picture": "",
  "description": "庚亦作鶊，黃鸝也。詩所謂『有鳴倉庚』是也。《章龜經》曰：倉，清也；庚，新也；感春陽清新之氣而初出，故名。其名最多，《詩》曰黃鳥，齊人謂之搏黍，又謂之黃袍，僧家謂之金衣公子，其色鵹黑而黃，又名鵹黃。諺曰黃栗留、黃鶯鶯兒，皆一種也。",
  "solarterms": "驚蟄"
},
{
  "seasons": "鷹化為鳩",
  "date": "2019/02/19",
  "color": "",
  "picture": "",
  "description": "鷹，鷙鳥也，鷂鸇之屬。鳩，即今之布穀，《章龜經》曰：仲春之時，林木茂盛，口啄尚柔，不能捕鳥，瞪目忍飢如癡而化，故名曰鳲鳩。《王制》曰鳩化為鷹，秋時也。此言鷹化為鳩，春時也。以生育肅殺氣盛，故鷙鳥感之而變耳。孔氏曰：化者，反歸舊形之謂。故鷹化為鳩，鳩復化為鷹，如田鼠化為鴽，則鴽又化為田鼠。若腐草為螢，鴙為蜃，爵為蛤，皆不言化，是不再復本形者也。",
  "solarterms": "驚蟄"
},
{
  "seasons": "元鳥至",
  "date": "2019/02/19",
  "color": "",
  "picture": "",
  "description": "元鳥，燕也。高誘曰：春分而來，秋分而去也。",
  "solarterms": "春分"
},
{
  "seasons": "雷乃發聲",
  "date": "2019/02/19",
  "color": "",
  "picture": "",
  "description": "陰陽相薄為雷，至此，四陽漸盛，猶有陰焉，則相薄乃發聲矣。乃者，《韻會》曰：象氣出之難也。註疏曰：發，猶出也。",
  "solarterms": "春分"
},
{
  "seasons": "始電",
  "date": "2019/02/19",
  "color": "",
  "picture": "",
  "description": "電，陽光也，四陽盛長，值氣泄時而光生焉，故《歷解》曰：凡聲陽也，光亦陽也。《易》曰：雷電合而章。《公羊傳》曰：電者，雷光是也。《徐氏》曰：雷陽陰電，非也。蓋盛夏無雷之時，電亦有之，可見矣。",
  "solarterms": "春分"
},
{
  "seasons": "桐始華",
  "date": "2019/02/19",
  "color": "",
  "picture": "",
  "description": "桐，木名。有三種：華而不實者曰白桐，《爾雅》所謂榮桐木是也；皮青而結實者曰梧桐，一曰青桐，《淮南子》曰梧桐斷角是也；生于山岡、子大而有油者曰油桐，毛詩所謂梧桐不生山岡者是也。今始華者，乃白桐耳。按《埤雅》：桐木知日月、閏年，每一枝生十二葉，閏則十三葉，與天地合氣者也。今造琴瑟者，以花桐木，是知桐為白桐也。",
  "solarterms": "清明"
},{
  "seasons": "田鼠化為鴽",
  "date": "2019/02/19",
  "color": "",
  "picture": "",
  "description": "按《爾雅》註曰：鼫鼠，形大如鼠，頭似兔，尾有毛，青黃色，好在田中食粟豆，謂之田鼠。《本草》《素問》曰：鴽，鶉也，似鴿而小。《爾雅 釋鳥》：鴽，鴾母。郭註：酓鳥也，青州人呼為鴾母。鮑氏曰：鼠，陰類；鴽，陽類；陽氣盛故化為鴽，蓋陰為陽所化也。",
  "solarterms": "春分"
},
{
  "seasons": "虹始見",
  "date": "2019/02/19",
  "color": "",
  "picture": "",
  "description": "虹，虹霓也，詩所謂螮蝀，俗讀去聲也。註疏曰：是陰陽交會之氣，故先儒以為雲薄漏日，日照雨滴則虹生焉，今以水噀日，自劍視之則暈為虹。朱子曰：日與雨交，倏然成質，陰陽不當交而交者，天地淫氣也。虹為雄，色赤白，霓為雌，色青白，然二字皆從蟲。《說文》曰：似螮蝀狀。諸書又云：嘗見虹入溪飲水，其首如驢。恐天地閒亦有此種物也，但虹氣似之借名也。",
  "solarterms": "春分"
},]