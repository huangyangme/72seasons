# 二十四气七十二候 

## （正月） 

### 立春

- 初候，**东风解冻**；阳和至而坚凝散也。
- 二候，**蛰虫始振**；振，动也。
- 三侯，**鱼陟负冰**。 陟，言积，升也，高也。阳气已动，鱼渐上游而近于冰也。

### 雨水：

初候，**獭祭鱼**。此时鱼肥而出，故獭而先祭而后食。
二候，**候雁北**；自南而北也
三候，**草木萌动**。是为可耕之候。

## （二月）

### 惊蛰：

- 初候，**桃始华**；阳和发生，自此渐盛。
- 二候，**仓庚鸣**；黄鹂也。
- 三候，**鹰化为鸠**；鹰鸷鸟也。此时鹰化为鸠，至秋则鸠复化为鹰。


### 春分：

初候，**玄鸟至**；燕来也。
二候，**雷乃发声**；雷者阳之声，阳在阴内不得出，故奋激而为雷。
三候，**始电**；电者阳之光，阳气微则光不见，阳盛欲达而抑于阴。其光乃发，故云始电。

## （三月） 

### 清明：

初候，桐始华；
二候，田鼠化为鴽，牡丹华；鴑音如，鹌鹑属，鼠阴类。阳气盛则鼠化为鴽，阴气盛则鴽复化为鼠。
三候，虹始见。虹，音洪，阴阳交会之气，纯阴纯阳则无，若云薄漏日，日穿雨影，则虹见。

### 谷雨：

初候，萍始生。
二候，鸣鸠拂其羽，飞而两翼相排，农急时也。
三候、戴胜降于桑，织网之鸟，一名戴鵀，阵于桑以示蚕妇也，故曰女功兴而戴鵀鸣。

## （四月）

### 立夏：

初候，蝼蝈鸣；蝼蛄也，诸言蚓者非。
二候，蚯蚓出；蚯蚓阴物，感阳气而出。
三候，王瓜生；王瓜色赤，阳之盛也。 

### 小满：

初候，苦菜秀；火炎上而味苦，故苦菜秀。
二候，靡草死；葶苈之属。
三候，麦秋至。秋者，百谷成熟之期。此时麦熟，故曰麦秋。

## (五月）

### 芒种：

初候，螳螂生；俗名刀螂，说文名拒斧。
二候，鹃始鸣；鹃，屠畜切，伯劳也。
三候，反舌无声。百舌鸟也。

### 夏至：

初候，鹿角解；阳兽也，得阴气而解。
二候，蜩始鸣，蜩，音蜩，蝉也。
三候，半夏生，药名也，阳极阴生。 

## （六月）

### 小暑：

初候，温风至；
二候，蟋蜂居壁；亦名促织，此时羽翼未成，故居壁。
三侯，鹰始挚。挚，言至.鹰感阴气，乃生杀心，学习击搏之事。

### 大暑

初候，腐草为萤；离明之极，故幽类化为明类。
二候，土润溽暑；溽，音辱，湿也。
三候，大雨行时。

## （七月） 

### 立秋：

初候，凉风至；
二候，白露降；
三候，寒蝉鸣。蝉小而青赤色者。 

### 处暑：

初候，鹰乃祭鸟；鹰，杀鸟。不敢先尝，示报本也。
二候，天地始肃；清肃也，寨也。
三候，禾乃登。稷为五谷之长，首熟此时。

## （八月） 

### 白露：

初候，鸿雁来；自北而南也。 一曰：大曰鸿，小曰雁。
二候，玄鸟归；燕去也。
三候，群鸟养羞。羞，粮食也。养羞以备冬月。 

### 秋分：

初候，雷始收声；雷于二月阳中发生，八月阴中收声。
二候，蛰虫坯户；坯，昔培。坯户，培益其穴中之户窍而将蛰也。
三候，水始涸。国语曰：辰角见而雨毕，天根见而水涸，雨毕而除道，水涸而成梁。辰角者，角宿也。天根者，氐房之间也。见者，旦见于东方也。辰角见九月本，天根见九月末，本末相去二十一余。 

## （九月） 

### 寒露：

初候，鸿雁来宾。宾，客也。先至者为主，后至者为宾，盖将尽之谓
二候，雀人大水为蛤；飞者化潜，阳变阴也。 
三候，菊有黄花。诸花皆不言，而此独言之，以其华于阴而独盛于秋也。 

### 霜降：

初候，豺乃祭兽；孟秋鹰祭鸟，飞者形小而杀气方萌，季秋豺祭兽，走者形大而杀气乃盛也。
二候， 草木黄落；阳气去也。
三侯，蛰虫咸俯。俯，蛰伏也 

## （十月）

### 立冬：

初候，水始冻；
二候，地始冻；
三侯，雉入大水为蜃。蜃，蚌属。

### 小雪：

初候，虹藏不见，季春阳胜阴，故虹见；孟冬阴胜阳，故藏而不见。
二候，天气上升，地气下将；
三侯，闭塞而成冬。阳气下藏地中，阴气闭固而成冬。

## （十一月） 

### 大雪：

初候，鹖鴠不鸣，鹖鴠，音曷旦，夜鸣求旦之鸟，亦名寒号虫，乃阴类而求阳者，兹得一阳之生，故不鸣矣。
二候，虎始交；虎本阴类。感一阳而交也。
三候，荔挺出。荔，一名马蔺叶似蒲而小，根可为刷。 

### 冬至：

初候，蚯蚓结；阳气未动，屈首下向，阳气已动，回首上向，故屈曲而结。
二候，麇角解；阴兽也。得阳气而解。
三侯，水泉动·天一之阳生也。 

## （十二月） 

### 小寒：

初候，雁北乡；一岁之气，雁凡四候。如十二月雁北乡者，乃大雁，雁之父母也。正月侯雁北者，乃小雁，雁之子也。盖先行者其大，随后者其小也。此说出晋·干宝，宋人述之以为的论。
二候，鹊始巢；鹊知气至，故为来岁之巢。
三候，雉雊；雊，句姤二音，雉鸣也。雉火畜，感于阳而后有声。 

### 大寒：

初候，鸡乳，鸡，水畜也，得阳气而卵育，故云乳。 
二候，征鸟厉疾；征鸟，鹰隼之属，杀气盛极，故猛厉迅疾而善于击也。
三候，水泽腹坚。阳气未达，东风未至，故水泽正结而坚。

---

[《月令七十二候集解》](https://ctext.org/wiki.pl?if=gb&chapter=312762)
[《二十四節氣與七十二候》](http://observator-gutentag.blogspot.com/2016/08/blog-post_22.html)
[二十四節気と七十二候｜暦生活](https://www.543life.com/season.html)
[二十四節気, 七十二候](http://24sekki.tourmap.jp/?eid=8)
[二十四節気 七十二候にちなんだ配色について](https://qiita.com/Osamurai_san/items/439c8967ad7e512ff985)
